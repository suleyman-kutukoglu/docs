---
title: "Kullanıcı Oluşturma ve Yetkilendirme"
---

Zadara Edge Cloud üzerinde kullanıcılar, projeler ve roller merkezi olarak menüde yer alan **Identity & Access** bileşeni üzerinden yönetilir.\
Yeni kullanıcıların oluşturulması, projelere atanması ve uygun izinlerle yetkilendirilmesi aşağıdaki adımlar üzerinden gerçekleştirilir.

## Kavramlar

### User (Kullanıcı)

- Belirli bir hesaba erişim sağlayan tanımlı kimliktir.
- E-posta adresi ve parola ile giriş yapar.
- En az bir projeye atanmalı ve en az bir **policy** almalıdır.

### Project (Proje)

- VM, storage, ağ gibi kaynakların bulunduğu mantıksal çalışma alanıdır.
- Kullanıcıların yetkileri proje bazında tanımlanır.

### Role (Rol)

- Kullanıcının bir proje içindeki genel yetki seviyesini belirler.
- Zadara Cloud Services’ta temel iki rol vardır:
  - **Tenant Admin**
    - Hesap düzeyinde tam yönetici yetkisine sahiptir.
    - Proje ve kullanıcı yönetimi, kaynak limitleri, API anahtarları, politikaların atanması gibi tüm işlemleri yapabilir.
  - **Member**
    - Hesap veya projeye erişim sağlar fakat yönetimsel yetkileri sınırlıdır.
    - Tanımlanmış policy’ler çerçevesinde kaynaklara erişebilir, örneğin VM oluşturabilir ya da görebilir fakat yeni proje açamaz gibi.

> Not: Bir kullanıcı birden fazla projeye atanabilir.

### Policy

- Kullanıcının hangi işlemleri yapabileceğini tanımlar.
- Örnekler: `FullAccess`, `ReadOnlyAccess`, `VMFullAccess`, `StorageReadOnlyAccess`.
- Rol, **hangi API’lere erişilebileceğini** belirlerken; policy, **bu API’ler üzerinde hangi işlemlerin yapılabileceğini** sınırlar. Örneğin ReadOnlyAccess verdiğiniz bir kullanıcı sadece okuma yapabilir.

## Kullanıcı Oluşturma

1. Yönetim konsolunda **Identity & Access \> Accounts** bölümüne gidin ve ilgili hesabı seçin.
2. **Users** sekmesine geçin ve **Create User** butonuna tıklayın.
3. Açılan formda aşağıdaki bilgileri girin:
   - **Name**: Kullanıcı adı (benzersiz olmalıdır)
   - **Email**: Kullanıcının e-posta adresi
   - **Password**: Parola (minimum 8 karakter, en az bir rakam, bir harf ve bir özel karakter içermelidir)
   - **Validate Password**: Parolayı doğrulama alanı
4. “Next” ile Permissions sekmesine ilerleyin.
5. Yetkili olacağı projeyi/projeleri seçin.
6. Roles alanında Member veya Tenant Admin rolünü verin.
7. Symp API Policies bölümünde yetki seviyesini belirleyin.
8. AWS API Policies bölümünde AWS API'leri üzerinde ne kadar yetkili olacağını belirleyin.
9. Finish butonu ile kullanıcı oluşturma işlemini bitirin.

## Kullanıcıya Proje Atama ve Yetkilendirme

1. **Users  **bölümünden kullanıcıyı seçin ve **Manage Permissions** butonuna tıklayın.
2. **Add Project** seçeneğiyle kullanıcıya en az bir proje atayın.
3. Her proje için:
   - **Role** seçin (Tenant Admin veya Member).
   - **Policies** ekleyin (örneğin `FullAccess`, `ReadOnlyAccess`, `VMFullAccess`).
4. Gerekirse birden fazla policy aynı kullanıcıya atanabilir.
5. Seçimleri tamamladıktan sonra **Finish** ile kullanıcıyı oluşturun.

## Kullanıcı Yetkilerini Düzenleme

- Mevcut kullanıcıların izinleri **Manage Permissions** seçeneğiyle güncellenebilir.
- Buradan yeni projeler ekleyebilir, rollerini değiştirebilir veya ek policy’ler tanımlayabilirsiniz.
- Kullanıcı sistemde oturum açmışsa, yeni atanan policy’lerin etkin olabilmesi için çıkış yapıp tekrar giriş yapması gerekebilir.

## Kullanıcı Yönetimi İşlemleri

- **Düzenleme**: Kullanıcı adı, e-posta adresi ve parola geçerlilik süresi güncellenebilir.
- **Parola Sıfırlama**: Tenant Admin kullanıcıları parola sıfırlayabilir. 
- **Silme**: Kullanıcı sistemden tamamen kaldırılır, ancak kullanıcının oluşturduğu kaynaklar silinmez.

## Özet

- **Tenant Admin** → Tam yönetici yetkisine sahip, hesap ve projeleri yönetir.
- **Member** → Daha sınırlı yetkilere sahiptir, tanımlanmış policy’lerle işlem yapar.
- Kullanıcılar en az bir projeye atanmalı ve policy’ler ile sınırlandırılmalıdır.
- Roller proje bazında atanır.
- Policy’ler, kullanıcıların hangi işlemleri yapabileceğini kontrol eder.